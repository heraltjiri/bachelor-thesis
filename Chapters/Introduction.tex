\chapter{Úvod}
\label{sec:Introduction}

Firma EvenTech s.r.o. se  zabývá poskytováním profesionální audiovizuální a produkční techniky na různé typy akcí. Akce jsou většinou pořádány externími zákazníky. Firma potřebuje způsob, jak mít nad veškerou technikou přehled, potřebuje evidovat firmy, uživatele, umožnit uživatelům plánovat své akce a rovnou rezervovat zboží.

Pokud se na problematiku podíváme ze strany firmy, je  potřeba evidovat skladové zásoby, mít zajištěno řádné vyřazování poškozených či ztracených produktů, zajistit komplexnější možnosti cenotvorby, různé cenové hladiny pro různé zákazníky, možnost provádět inventury, efektivně vydávat nebo přijímat zboží klientům apod.

Systém se skládá ze dvou částí. První je uživatelská část, která umožňuje všem aktérům provádět veškeré operace které běžně na denní bázi potřebují využívat. Kromě funkčnosti je zde kladen důraz na vysokou uživatelskou přívětivost, responzivitu i design. Druhá část systému je administrátorská část sloužící spíše ke konfiguraci a řešení méně běžných situací. Jelikož s touto částí pracují pouze zaškolení uživatelé, je preferován rychlejší vývoj a více možností na nastavení na úkor uživatelské přívětivosti. 

V době začátku praxe tento informační systém tvoří funkční nástroj který umožňuje řešit především výše jmenované problémy. Cílem praxe je tento systém rozšířit o nové funkce a digitalizovat tak další procesy ve firmě.